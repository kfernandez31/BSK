Poniżej znajduje się opis zadania zaliczeniowego dla modułu **RE (inżynieria wsteczna)**. Załączony plik stanowi prototyp gry na platformę Windows, którą należy przeanalizować i zmodyfikować tak aby wykonać poniższe zadania:

- [1pkt] **Znajdź flagę**. Flaga jest w formacie "FLAG{...}". Opisz, w jaki sposób udało się uzyskać flagę.
- [3pkt] Flagę można również **wyświetlić w grze**. Opisz, jak sprawić, by niezmodyfikowana gra wyświetliła tę flagę.
- [2pkt] Zmodyfikuj grę, aby można było **chodzić przez ściany** i inne obiekty, które normalnie blokują gracza.
- [4pkt] Spraw, aby chodzić przez ściany dało się tylko **trzymając klawisz Shift** (wystarczy obsłużyć tylko jeden czyli lewy albo prawy).
- [1pkt] (*trudne) **Dodaj NPC** policjanta na północy mapy, który wytłumaczy graczowi, że przez szczelinę w czasoprzestrzeni, Viridian City przestało istnieć.
- [1pkt] (*trudne) Do rozmowy z policjantem **dodaj również kwestie dialogowe** wypowiadane przez gracza, w których ten rozpacza nad losem znajdującego się w tym mieście Garyego.
W dwóch ostatnich (*trudnych) podzadaniach możecie wykazać się kreatywnością, a pliki gry zawierają dodatkowy asset dla policjanta. 

Pamiętajcie, że tak jak w poprzednim zadaniu zaliczeniowym, za częściowe rozwiązania również można otrzymać punkty!

## Wysyłając rozwiązanie podeślijcie:

- **sprawozdanie**, w którym dokładnie opisany będzie sposób rozwiązania poszczególnych zadań. Sprawozdanie najlepiej w formacie plaintekstowym - plik .txt lub Markdown (.md).
zmodyfikowany plik .exe z działającymi zmianami. Wystarczy podesłać jeden 
- **plik .exe** ze wszystkimi zmianami. Binarka pozwalająca chodzić przez ściany z klawiszem Shift zalicza poprzednie zadanie, gdzie Shift nie był wymagany. Opis jak dokonać modyfikacji działającej bez Shifta jest dalej obowiązkowy.
Zadanie można zrealizować zarówno za pomocą oprogramowania używanego w ramach laboratorium (wymienionego w mailu wprowadzającym do modułu RE), jak i jego odpowiedników. Nie ma więc problemu, jeśli zamiast dekompilatora wbudowanego w IDA Free użyjecie np. oprogramowania Ghidra.

## Dodatkowe porady odnośnie rozwiązywania zadania:

- Środowisko Windows powinno mieć zainstalowany pakiet Microsoft Visual C++ Redistributable dla Visual Studio 2019 x64 (plik instalacyjny: https://aka.ms/vs/17/release/vc_redist.x64.exe). Aplikacja była testowana na Windows 10 i Windows 11. W razie problemów z uruchomieniem, prosimy o maila z wersją systemu operacyjnego i komunikatem błędu (może być dodatkowo screenshot).
- Pamiętajcie, by wypakować wszystkie pliki z archiwum .zip zanim uruchomicie aplikację i przystąpicie do analizy.
- Zadanie zawiera plik .pdb (symbole). Upewnijcie się, że są one dla was dostępne podczas analizy tj. widzicie nazwy funkcji i kliknęliście Tak/Yes w oknie IDA "Do you want to look for this file at the specified path and the Microsoft Symbol Server?"
- Biblioteki SDL zawierają tzw. TLS callbacks, na które x64dbg nakłada breakpointy. W Options -> Preferences pozostawcie włączony tylko "Entry Breakpoint" i wyłączcie "System Breakpoint" i "TLS Callbacks".
- W x64dbg można nakładać patche przez File -> Patch file (CTRL+P). Instrukcje można zmieniać za pomocą asemblera wbudowanego w x64dbg (spacją) lub wcześniej zasemblować w nasm i dodać binarnie przez *PPM -> Edit -> Binary Edit (CTRL+E).
- Pamiętajcie, że nie całe miejsce w sekcji jest odzwierciedlone w pliku (wyrównanie pliku to 0x200, a strony to 0x1000). Jeśli nie wszystkie patche udało przełożyć na plik i dostaniecie komunikat np. 8/14 patches applied (a nie 14/14), oznacza to, że część patchy wykroczyła poza zakres sekcji dostępny w pliku.
- Adresy pokazywane w IDA mają inny adres bazowy niż w x64dbg. Adresy względem początku podmapowanego pliku będą jednak takie same. Warto się tym posłużyć, gdy szukacie instrukcji tej samej instrukcji w IDA i w x64dbg. Okienko "Go to" wspiera tzw. RVA, więc chcąc znaleźć 0x140005D47 wystarczy, że podacie w x64dbg :$0x5D47
